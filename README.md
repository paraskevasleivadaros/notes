#### FAQ #1: ΜΑΘΗΜΑΤΑ LIVE-ONLINE
Αυτόν τον καιρό δεν αναλαμβάνω υποστήριξη μαθητών/φοιτητών αλλά έχω εστιάσει το ενδιαφέρον μου στον εμπλουτισμό των δωρεάν μαθημάτων στο youtube.
#### FAQ #2: ΓΙΑΤΙ ΤΟ ΚΑΝΕΙΣ;
Στο εξωτερικό η προσφορά ολοκληρωμένων σειρών δωρεάν είναι αρκετά συχνό φαινόμενο. Για συγκεκριμένες θεματικές περιοχές, π.χ. για δημοφιλείς γλώσσες προγραμματισμού, υπάρχουν δεκάδες δωρεάν tutorials. Οπότε (αν και θέλει πολλή συζήτηση) το κάνω γιατί μ΄αρέσει, γιατί μου λέγανε οι μαθητές μου ότι τα λέω καλά (και τους πίστεψα) και γιατί μου φαίνεται ηθικά σωστό μια καλά παρουσιασμένη γνώση να είναι κτήμα όλων. Ακόμη περισσότερο πιστεύω ότι στην εκπαίδευση τα πάντα πρέπει να είναι δωρεαν. Και το λέω έχοντας και την εμπειρία 5ετούς διαχείρισης πολύ επιτυχημένου, δικού μου, φροντιστηρίου τριτοβάθμιας εκπαίδευσης, συν ακόμη μιας δεκαετίας στο χώρο της εκπαίδευσης γενικά. Εκτιμώ ότι είναι δύσκολο να γίνει κάτι τέτοιο στις μέρες μας (εννοώ την πλήρη έννοια της δωρεάν παιδείας, όχι όμως να υπάρχουν δωρεάν πλήρεις σειρές μαθημάτων). Ωστόσο θέλησα να βάλω ένα λιθαράκι προς αυτήν την κατεύθυνση.
#### FAQ #3: ΔΩΣΕ ΜΟΥ ΤΑ ΒΙΝΤΕΟ ΠΟΥ ΕΧΕΙΣ ΚΡΥΦΑ.
Παρακαλώ οι συνωμοσιολόγοι και λοιποί παρανοϊκοί να περάσουν έξω από το κανάλι και τη σελίδα μου. Οι σειρές μου φιλοδοξώ να είναι πλήρεις. Μπορεί να μην είναι τέλειες, ή να υπάρχουν περιθώρια βελτίωσης, αλλά συνήθως ακουμπούν τα όρια των δυνατοτήτων μου για να δώσω μια σειρά μαθημάτων. Κρυφές υποσημειώσεις δεν υπάρχουν.
#### FAQ #4: ΕΧΩ ΑΠΟΡΙΑ ΣΤΑ ΒΙΝΤΕΟ. ΠΩΣ ΜΠΟΡΩ ΝΑ ΡΩΤΗΣΩ;
Απαντώ σε απορίες που τίθενται σαν σχόλια στα βίντεο στο youtube συνήθως εντός 24 ωρών. Είμαι πολύ χαρούμενος και διαθέσιμος να απαντώ σε απορίες με τον τρόπο αυτό. Χαίρομαι όταν βλέπω ότι υπάρχουν απορίες και μου αρέσει όταν υπάρχει συμμετοχή! Ωστόσο δεν απαντώ σε απορίες (και ενδέχεται να μπανάρω από το κανάλι χρήστες των οποίων οι απορίες) είναι:
Απόπειρες (άμεσες ή έμμεσες) για την επίλυση πανεπιστημιακών τους εργασιών.
Αγενείς διατυπώσεις
Ερωτήσεις που έχουν ήδη απαντηθεί είτε στο ίδιο είτε σε προηγούμενα βίντεο της σειράς.
Με λίγα λόγια μπορεί κάποιος να με ρωτήσει ότι θέλει, αρκεί να είναι σε σχόλιο και να αφορά αποκλειστικά το βίντεο για το οποίο σχολιάζει-ρωτάει.
#### FAQ #5: ΘΑ ΕΠΑΝΑΦΕΡΕΙΣ ΤΗΝ ΠΑΛΙΑ ΣΕΛΙΔΑ;
Όχι, η παλιά σελίδα έχει χαθεί στη λήθη του χρόνου. Αν και αναπτύσσω μια καινούρια σελίδα, για την ώρα ο τρέχων μηχανισμός νομίζω δουλεύει ικανοποιητικα. Στο κάτω μέρος της αρχικής σελίδας του καναλιού, θα βρεις όλες τις σειρές μαθημάτων ομαδοποιημένες ανά θεματική περιοχή. Στις σειρές που έχουν κώδικα, έχω στην περιγραφή του αντίστοιχου playlist, link για το github page με τον κώδικα. Στην σελίδα αυτή και στο github page τα pdf με τις σημειώσεις. Κάποιες σειρές μαθημάτων που είχα στις παλιές μου σελίδες και δεν υπάρχουν πια, σκοπίμως έχουν παραλειφθεί, μιας και θεωρώ ότι η δουλειά μου σε αυτές δεν ήταν ιδιαίτερα καλή.
#### FAQ #6: ΠΩΣ ΜΠΟΡΩ ΝΑ ΒΟΗΘΗΣΩ;
Μπορείς να βοηθήσεις κάνοντας μία χορηγία στο κανάλι για τα επόμενα βίντεο που θα ανέβουν. Προσοχή, τα παλιά βίντεο θα μείνουν στην σελίδα για πάντα (ή όσο υπάρχει youtube εν πάση περιπτώση). Μου έχει ζητήθεί από διάφορους παροικούντες την Ιερουσαλήμ να τα κατεβάσω ήδη 4 φορές. [Παρακαλώ να μην υπάρξει 5η, γιατί θα κοινοποιώ από εδώ και στο εξής στα διάφορα φόρα, τα στοιχεία του αιτούντος]. Οπότε αν κάνεις μία χορηγία (χρησιμοποιώντας το σύνδεσμο donate που υπάρχει στις πληροφορίες του καναλιού στο youtube) θα γίνεις χορηγός σε ένα επόμενο μάθημα της σειράς που κατασκευάζω αυτόν τον καιρό και το όνομα σου (ή το ψευδώνυμο σου) θα αναφέρεται στα βίντεο θεωρίας του μαθήματος.
#### FAQ #7: EINAI ΒΙΩΣΙΜΟ ΤΟ PROJECT;
Για την ώρα φαίνεται πως όχι, αλλά υπάρχει ελπίδα ότι θα γίνει βιώσιμο. Δυστυχώς τα έσοδα του ελληνικού youtube είναι πολύ λίγα σε σχέση με του εξωτερικού. Πιστεύω βαθιά όμως ότι θα βγει άκρη στο τέλος και ακόμη κι αν δεν βρεθεί θα έχουμε συμβάλλει μαζί σε ένα ενδιαφέρον και κοινωνικά επωφελές πείραμα!
#### FAQ #8: ΠΩΣ ΜΠΟΡΩ ΝΑ ΕΠΙΚΟΙΝΩΝΗΣΩ ΑΜΕΣΑ ΜΑΖΙ ΣΟΥ;
Αν δεν αφορά το θέμα κάποιο από τα παραπάνω 7 σημεία, μπορείς να χρησιμοποιήσεις την ηλεκτρονική διεύθυνση psounis AT gmail.com
